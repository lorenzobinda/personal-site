---
draft: false
date: 2021-09-01T09:55:32+02:00
title: "Perchè un sito web?"
description: "Perchè questo sito esiste? Ecco perchè l'ho creato."
slug: ""
authors: []
tags: [Programmazione]
categories: []
externalLink: ""
series: [post]
coverImage: /posts_images/1/90day-challenge.svg
---

Ho sempre avuto il desiderio di poter costruire uno spazio personale dove esprimermi e condividere idee e pensieri. Volevo uno spazio che fosse mio al 100%, qualcosa non in mano alle grosse compagnie, tipo Facebook, Google, Amazon e co. Con questi obiettivi in mente ho deciso di creare: **lorenzobinda.com**.

I motivi che mi hanno fatto iniziare sono stati principalmente 3:
- la pandemia che mi ha dato molto tempo da spendere a casa;
- la volontà di imparare qualcosa di nuovo e valido;
- dimostrare a me stesso che sarei stato in grado di farlo.

Mi piace programmare col computer e avrei potuto benissimo continuare a guardare molti tutorial e ad imparare online, ma in realtà, si impara molto di più quando si agisce e si prova a sperimentare provando a costruire qualcosa da zero.

Questo sito per me è un viaggio che ho iniziato col fine di migliorare e imparare, per questo, anche se nessuno leggerà mai queste pagine, il tempo da me speso avrà lo stesso un valore. 

## Ho iniziato con una sfida di programmazione di 90 giorni.

![Challenge: ho programmato per 90 giorni](/posts_images/1/90day-challenge.svg)

Per iniziare ho deciso di sfidare me stesso a scrivere codice per 90 giorni, in questo modo ho “creato” un sistema che mi permettesse di mantenere l’interesse e che mi forzasse a lavorare anche nei giorni in cui avrei preferito starmene a letto. La scorciatoia di strutturare un percorso da seguire è uno dei consigli ricorrenti di James Clear (uno dei miei autori e life coach preferiti):

> Forget about setting goals. Focus on systems instead.

Citazione che potrei tradurre con “Smetti di fissarti obiettivi. Focalizzati sull’avere un metodo.”

In questo modo non dobbiamo consumare energie ogni giorno per scegliere ciò che fare, ma dobbiamo solo attenerci al piano. Difatti l’importante non è la meta finale che vogliamo raggiungere, ma è riuscire a mantenere il momentum che ci farà lavorare ogni giorno e, in queso modo, il nostro lavoro si accumulerà col tempo. 

Lo sprint finale, che mi ha permesso di completare il mio lavoro, arriva invece dal libro “Show Your Work!” di Austin Kleon. Questo piccolo manuale (che ovviamente vi consiglio di leggere) è un ottimo riassunto del perchè ognuno di noi dovrebbe condividere in rete il lato migliore di sé. 

## Un po’ di aspetti tecnici.

![Il mio viaggio da programmatore](/posts_images/1/coding-journey.svg)

Questo sito è stato creato usando HUGO: un generatore di siti statici completamente gratuito ed open-source. Una volta che ho imparato le basi del linguaggio di HUGO, ho iniziato a costruire il sito vero e proprio basandomi sul tema “Coder”, al quale ho apportato tanti piccoli aggiustamenti. Per avere una visione più chiara vi rimando alla mia [cartella pubblica su GitHub](https://github.com/lorenzobinda/personal-site). 

Durante questo percorso ho imparato:
- i linguaggi HTML e CSS nel dettaglio (anche SCSS ad essere precisi)
- il framework di HUGO, con il linguaggio Go, e come strutturare un sito web statico
- i linguaggi JSON, YAML e TOML
- il funzionamento e le basi di GitHub e Git
- come si hosta un sito web, nel mio caso ho utilizzato Netlify
- il mondo dei domini web personalizzati

## Conclusioni.

Questo progetto è stato un percorso lungo e non sempre facile, ma sono molto soddisfatto del risultato fino ad ora, ma soprattuto *mi sono goduto il viaggio ancor prima della destinazione!*

Ora tocca a te! E ricordati “Il vero divario sta tra il non fare niente e il fare qualcosa!”
