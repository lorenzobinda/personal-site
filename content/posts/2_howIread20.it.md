---
draft: false
date: 2021-09-11T13:11:47+02:00
title: Come Leggo Più di 20 Libri Ogni Anno.
description: Ecco la mia strategia.
slug: 2021-09-11-why-reading
authors: []
tags:
  - Leggere
categories: []
externalLink: ""
series:
  - post
coverImage: /posts_images/2/cover-squared.svg
---
**TLDR (Troppo Lungo Non Ho Letto):**

* Leggere **ti cambierà la vita**.
* Il segreto per leggere 20+ libri all’anno è avere una *routine solida*. 
* Trova la tua *nicchia*. 
* Il passo successivo è *riuscire a ricordare* e utilizzare ciò che si legge.

![Ragazza che legge nel suo salotto](/posts_images/2/reading-time.svg)

## Perché dovresti leggere.

Son sicuro che nel mondo di oggi, trovare il tempo per leggere ti sembra impossibile. Gli impegni sono troppi e la nostra attenzione viene facilmente risucchiata dallo smartphone e dai social. Ma allora perchè dovresti comunque farlo? 

Leggere è fondamentale, è *l’attività con l’impatto più grande sulla nostra mente*, è ció che andrà a plasmare il nostro io e il nostro modo di pensare.
In più leggere ha degli incredibili vantaggi: se leggi anche solo 5 pagine al giorno sarai un passo avanti al 95% della nostra società. Sarai membro di un club che contiene solo il 5% dell’intero pianeta! 
Inoltre, leggere ha innumerevoli effetti positivi sul nostro **benessere mentale** (ti consiglio [questo articolo](https://comfyliving.net/reading-statistics/#interesting-facts-about-reading-and-mental-health) se ne vuoi sapere di più). 

Non sei ancora convinto? Prova a vederla in questo modo: in questo momento sei ad **“un solo libro di distanza” dal conoscere tutto ciò che ti serve** per migliorare la tua vita in uno specifico ambito. Con il libro giusto puoi imparare tutto ciò che vuoi, e leggendone molti potrai diventare esperto in qualsiasi campo. Questo può *trasformare la tua vita per sempre*, e non sono io a dirtelo: pensa a Bill Gates che per settimane si ritira da solo a leggere, e ad Elon Musk che ha imparato come costruire un razzo leggendo i libri giusti ([parole sue è](https://www.inc.com/marissa-levin/reading-habits-of-the-most-successful-leaders-that.html)).

Detto questo cosa aspetti, è ora di iniziare a leggere seriamente. Non ci sono scuse.

## La mia tecnica per leggere 20+ libri all’anno

Lo so, questo obiettivo sembra irraggiungibile per una persona che non è abituata a leggere, ma in realtà è piú vicino di quanto sembra. 
Ma facciamo qualche calcolo veloce: se consideriamo che un libro è mediamente lungo 250 pagine (circa 60.000 parole), in totale sono 5.000 pagine all’anno, e con una velocità media di 250 parole/minuto il tutto si conclude con 80 ore di lettura all’anno. 
A primo impatto sembra una cifra esagerata ma tirando le somme si tratta di passare **13 minuti al giorno** a leggere: non mi sembra impossibile dato che spendiamo mediamente circa 3 ore al cellulare…

![La formula per la lettura](/posts_images/2/reading-formula.svg)

Ma lasciando da parte i numeri, ecco la tecnica che ho usato per passare *in un anno da 0 a 20 libri letti*:

##### 1. Il primo passo è il piú arduo.

Come sempre iniziare è la cosa piú difficile, i primi 3-4 libri sono fondamentali. Scegli un argomento che ti interessa, *qualcosa che ti affascina in questo periodo esatto della tua vita*. \
Il primo libro che ha funzionato per me è stata la biografia di Elon Musk di Ashlee Vance; volevo saperne di più su quest’uomo ed ecco trovata la soluzione.
Un’altra strada possibile è pensare alle **difficoltà che stai affrontando in questo momento**, qualunque sia la tua situazione sono sicuro che esista un libro che ne parla e che ti aiuterà a superarle.

Ricorda, c’è un libro per tutto. Sei ad un *“solo libro di distanza”*.

##### 2. Trova il tuo momento.

Costruisci la tua routine di lettura. Inizia a ricavare un momento della tua giornata dedicato alla lettura, un piccolo spazietto. Personalmente il mio momento preferito per leggere è la sera, prima di andare a letto. 

##### 3. Leggi almeno una pagina tutti i giorni.

Non importa quanto sei stanco/a, quelle sono solo scuse, inizia a leggere la tua pagina di oggi. Per consolidare una vera routine **ti devi presentare tutti i giorni**: quindi apri il libro, leggi anche solo 2 righe. L’importante è che tu lo faccia, solo in questo modo renderai la lettura una vera abitudine per te, qualcosa che farai senza nemmeno pensarci.

##### 4. Prendi appunti sui libri.

Leggere puó essere sia un momento di svago, sia uno di crescita: per questo sottolinea i libri che leggi e *trascrivi le parti migliori*. In questo modo saprai sempre come ritornarci quando più avrai bisogno di un consiglio.

##### 5. Racconta ciò che leggi.

Parla con i tuoi amici quanto trovi un libro affascinante, è un ottimo punto di partenza per una chiacchierata interessante. Inoltre in questo modo riuscirai anche a ricordare meglio ciò che hai letto. 

##### 6. Smetti di leggere certi libri.

Se un libro non ti affascina, abbandonalo. Leggere **deve essere un piacere** e momento di crescita, se un libro fallisce in questa sua missione lascialo perdere. Non viviamo per sempre, potrai leggere solo un certo numero di libri nella tua vita, lascia perdere quelli che non valgono. 

##### 7. Fai lavorare i libri per te.

Non fermarti alla lettura, prova ad applicare i migliori insegnamenti di ogni libro alla vita di tutti i giorni. 

## Leggere è solo il primo passo.

Ora che sei un avido lettore, la sfida successiva è cercare di ricordare le lezioni imparate in modo tale da *poterle applicare nella vita di tutti i giorni*. Ma questo non è affatto semplice, per i primi 2 anni anch’io mi sono trovato molto in difficoltà nel riuscirci, e con l’andare del tempo e aggiungendo informazioni la nostra memoria non ci aiuta. 

![Prendere note al pc su ciò che hai letto](/posts_images/2/take-notes.svg)

Ma non preoccuparti, esistono delle soluzioni anche per questo, e prendere appunti di ciò che hai letto è solo uno dei possibili inizi. In un prossimo post ti parlerò del mio sistema di **Personal Knowledge Management (PKM)**, un metodo per organizzare tutti i migliori spunti e lezioni che hai imparato nel corso della tua vita. Esistono moltissimi metodi e software per farlo, io ti mostrerò il mio, sei libero di copiarlo, cambiarlo e darmi qualche suggerimento se vuoi.